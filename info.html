
<!DOCTYPE html>
<html>
<head>
<meta charset="utf-8">
<title>Info</title>
</head>
<body>
<header><img src="img/Kaasmarkt.jpg"></header>
<nav>
<table width="600" border="0">
<tr><td>
<a href="index.html">
Index
</a>
</td><td>
<a href="galerij.html">
Galerij
</a>
</td><td>
<a href="info.html">
Info
</a>
</td></tr>
</table>
</nav>
<article>
  <h2>Kaasmarkt: vrijdagochtend en enkele dinsdagavonden</h2>
  De kaasmarkt in Alkmaar is elke vrijdagmorgen in april tot en met september van 10.00-13.00 uur. <br>
  Daarnaast worden er weer avond kaasmarkt georganiseerd: elke dinsdagavond in juli en augustus van 19.00-21.00 uur. <br>
  Rond de markt wordt altijd een gezellige ambachtsmarkt/braderie georganiseerd.<br>
</article>

<h2>Hoe kom ik bij de kaasmarkt?</h2>
<h3>MET AUTO OF CAMPER</h3>
Met de auto
De kaasmarkt is in het centrum op het Waagplein. Voor de route naar de parkeergarages kunt u gebruik maken van het PRIS (parkeer route informatie systeem) op de borden.

<h4>Parkeren algemeen</h4>
We raden u af om op vrijdagochtend met de auto het centrum in te gaan. Parkeren kunt u het beste in één van de parkeergarages of –terreinen rondom het centrum doen, zoals de P+R terreinen Bergermeer en Oudorp vanwaar u met de bus naar het centrum kunt.
Download hier het overzicht van parkeerplaatsen, parkeergarages en bijbehorende tarieven.

<h4>Parkeren rond de binnenstad</h4>
In de wijken rond de binnenstad kunt u tegen betaling parkeren (Max. 3 uur!). Controleer altijd de informatie op de parkeermeter!

<h4>Parkeren Campers</h4>
U kunt uw camper in de parkeervakken op straat parkeren of op een parkeerterrein op Overstad, zoals Parcade aan de Pettemerstraat. Dit parkeerterrein ligt vlak bij het centrum en de kaasmarkt. De kosten bedragen daar €3,20 per dag.
Ook kunt u met uw camper op het camper-parkeerterrein bij Camping Alkmaar aan de Bergerweg parkeren. Dit terrein is speciaal ingericht voor campers. Vanaf hier vertrekt acht keer per uur een bus naar het centrum. U kunt hier een dag(deel) parkeren of blijven overnachten tegen betaling. De camping wordt aangegeven als u de borden richting Bergen volgt.

<h4>Gehandicaptenparkeerplaatsen</h4>
Op speciale gehandicaptenparkeerplaatsen, de betaald-parkeren-plaatsen en de vergunningplaatsen kunnen mensen met een lichamelijke handicap gratis parkeren indien men in het bezit is van een Europese gehandicaptenparkeerkaart of een erkend gehandicaptenvoertuig. In de gemeentelijke parkeergarages betaalt u het gewone parkeertarief van de garage. Het is tevens wel verplicht om uw parkeerschijf te gebruiken op de gehandicaptenparkeerplaatsen en de niet-betaald-parkeren-plaatsen. Er geldt een maximale parkeerduur. Deze kan, afhankelijk van de zone, variëren.

<h3>MET OPENBAAR VERVOER</h3>
<h4>Trein vanuit richting Amsterdam</h4>
Vanaf Amsterdam Centraal Station vertrekt er vier keer per uur een rechtstreekse trein naar Alkmaar. Plan uw treinreis op www.ns.nl

<h4>Trein vanuit richting Den Helder / Hoorn / Haarlem</h4>
Twee keer per uur vertrekt er een rechtstreekse trein naar Alkmaar. Plan uw treinreis op www.ns.nl

<h4>Met de bus</h4>
Vanaf de kustplaatsen Egmond aan Zee, Bergen en Schoorl rijden er bussen van Connexxion naar Alkmaar. Info tijden onder meer verkrijgbaar bij VVV Alkmaar.
Plan uw busreis op via de OV9292 website of download de OV9292 app op uw mobiele telefoon. Het is tevens mogelijk bij VVV Alkmaar een familiedagkaart aan te schaffen.

<h4>MET EEN TOURINGCAR</h4>
Uitstapplaats
Op de Molenbuurt is het mogelijk de buspassagiers uit- en in te laten stappen. Vanaf hier lopen uw passagiers naar de kaasmarkt. Volgt u hiervoor de borden aan het begin van de stad of kijk op onderstaande plattegrond.

Parkeren voor touringcars
Bij het parkeerterrein van de Wielerbaan (Terborchlaan) (naast verkeersplein Kooimeer) kunt u tijdens de kaasmarkt uw touringcar parkeren.
.

<footer><p>Kaasmarkt</p></footer>
</body>
</html>
